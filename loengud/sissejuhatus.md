# Sissejuhatus

-   Kursusel loob iga üliõpilane oma versiooni HK TLU tunniplaani lehekülje (start.hk.tlu.ee) API-st.
-   Soovi korral (näiteks, kui saab projekti siduda mõnes teises aines tehtava tööga või kui üliõpilasel on mõni oma projekt, mida saab selle kursuse jooksul teha) võib teha ka mõne muu projekti.
-   Igas loengus võtame ette ühe teema ja teeme loengu jooksul ülesandeid näidisprojekti raames.
-   Kodusteks ülesanneteks jääb tavaliselt loengus tehtu rakendamine oma projektis. Koduse ülesande lahenduseks tuleb enne järgmist loengut esitada aruanne selle kohta, mis on vahepeal tehtud, mis olid probleemid ja nende lahendused. Aruanne on vabas formaadis ja ei pea olema pikk.
-   Iga tehtud kodune töö ja esitatud aruanne annab 5% lõpphindest (kokku 25%).

| Eesmärk:                                                                              | Anda ülevaade node.js tehnoloogiast, CRUD API olemusest ja struktuurist. Üliõpilane loob Node.js baasil töötava CRUD API.                                                                                                                                                                                                                                                                                                                                                                                                                                                             |
| ------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Aine lühikirjeldus: (sh iseseisva töö sisu kirjeldus vastavuses iseseisva töö mahule) | CRUD API. Node.js baasil töötava API loomine. NPM. Express. Middleware. API struktureerimine. API testimine. Autentimine ja autoriseerimine. Koodi haldamine github.com keskkonnas. Kasutades loengutes saadud teadmisi, loob üliõpilane koduse tööna eelnevalt nimetatud tehnoloogiaid kasutades töötava API, mille kood on koodihalduskeskkonnas, mis on testitav, sisaldab autentimist ja autoriseerimist. API peab võimaldama luua/lugeda/muuta/kustutada vähemalt viite erinevat tüüpi kirjeid. Üliõpilane peab olema võimeline oma projekti kaitsma ja põhjendama oma valikuid. |
| Õpiväljundid:                                                                         | Üliõpilane loob Node.js baasil töötava CRUD API.                                                                                                                                                                                                                                                                                                                                                                                                                                                                                                                                      |
| Hindamismeetodid:                                                                     | Eksam. Oma loodud projekti kaitsmine                                                                                                                                                                                                                                                                                                                                                                                                                                                                                                                                                  |
| Iseseisva töö nõuded                                                                  | Iseseisvateks töödeks on oma projekti arendamine kursuse jooksul.                                                                                                                                                                                                                                                                                                                                                                                                                                                                                                                     |
| Eksami hindamiskriteeriumid või arvestuse sooritamiseks vajalik miinimumtase          | Hinne moodustub üliõpilase poolt loodud projekti baasil: 50% moodustab projekti kaitsmine 50% erinevate kriteeriumite täitmine (Kodused tööd, kogu kood algusest peale githubis, programmi struktuur, autentimise ja autoriseerimise olemasolu, koodi testitavus jne) „A” - suurepärane 91-100% „B” - väga hea 81- 90% „C” - hea 71- 80% „D” - rahuldav 61-70% „E” - kasin 51- 60% „F” - puudulik 0 – 50%                                                                                                                                                                             |
